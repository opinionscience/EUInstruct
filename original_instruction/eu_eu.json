[{"source": "openassistant", "language": "eu", "instruction_id": "ac6a6289-c25e-4659-a995-6c222b1222e0", "instruction": "Zein izan zen Izaro abeslariaren lehen diskoa? eta noiz aurkeztu zuen?", "output": "Izaro euskal abeslari eta musikagilearen lehen diskoa  OM  izenekoa da eta 2016an plazaratu zuen, crowdfunding kanpaina bat egin ostean. Izarok berak sortu zituen hitz guztiak eta musika. Abesti gehienak euskaraz daude, baina gaztelaniaz eta ingelesez ere kantatzen du."}, {"source": "openassistant", "language": "eu", "instruction_id": "10a2df30-3153-4441-9846-6103f9b17679", "instruction": "Non eta noiz izan zen Berri Txarraken azken kontzertua?", "output": "Berri Txarrak taldeak bere azken kontzertua 2019ko azaroaren 23an eman zuen Iruñeko Nafarroa Arenan. Kontzertu horrekin 25 urteko ibilbideari amaiera eman zion Berri Txarrak hirukoteak."}, {"source": "openassistant", "language": "eu", "instruction_id": "d1aaf06c-68c7-4102-b351-491b394209c6", "instruction": "Nork idatzi zuen \"Don Quixote de la Mancha\"?", "output": "Don Quixote de la Mancha, jatorrizko hizkuntzan  El ingenioso hidalgo don Quijote de la Mancha , Miguel de Cervantes Saavedra idazle espainiarrak idatzi zuen."}, {"source": "openassistant", "language": "eu", "instruction_id": "ed668918-4833-4a8f-bc39-173bda17fa1d", "instruction": "Zein da New Yorkeko jatetxerik onena?", "output": "Subjektiboa da New Yorkeko jatetxerik onena zein den zehaztea, norberaren gustuen, aurrekontuaren eta esperientzia gastronomikoaren araberakoa baita. Hala ere, hauek dira New Yorkeko jatetxe estimatuenetako batzuk:\n\n- Eleven Madison Park\n- Per Se\n- Le Bernardin\n- Momofuku Noodle Bar\n- Aquavit\n\nJatetxe bat aukeratu aurretik, aipamenak, balioespenak eta gomendio pertsonalak kontsulta ditzakezu."}, {"source": "openassistant", "language": "eu", "instruction_id": "8cabbd19-6b6f-486a-b26a-9803601c86f0", "instruction": "Nola egin diezaiokegu aurre klima aldaketari?", "output": "Hortzak garbitu bitartean txorrota itxita, erabilera bakarreko plastikozko poltsak eta antzekoak saihestuz, birziklatuz eta hegazkinaren eta autoen erabilera mugatuz eta maila indibidualeko erabaki txiki askorekin lortuko dugula diote batzuek. Eta ez dut ukatuko horiek norabide egokian emandako pausuak direla. Baina arazoaren muina, gizartean dugun kontsumo (energia, baliabide, ...) kultura da, enpresen irabaziak beste edozein helbururen gainetik onartzen dituena, ibaiak, itsasoak, lurrak eta atmosfera kutsatuz, naturan eta animalia eta pertsona askoren bizitzetan zuzeneko kalteak eraginez. Gaur egungo bizimodu hori errotik aldatzeko beharrezkoa da estatuek eta hauek adostutako legeen bidez multinazionalek, CO2 isurketak mugatu, baliabideen ustiapen basatiari mugak jarri, natura eta osasuna babestu eta garraio eta kontsumo ohiturak kolektiboki aldatzeko pausuak bultzatzea."}, {"source": "openassistant", "language": "eu", "instruction_id": "1521c17a-1017-40b7-9e5a-0e32885d8d56", "instruction": "Zenbat dolar dira hiru euro?", "output": "Estatu Batuetako dolarraren (USD) eta euroaren (EUR) arteko kanbio-tasa etengabe alda daiteke, eta, beraz, garrantzitsua da bihurketaren uneko kanbio-tasa egiaztatzea. Hala ere, erreferentzia gisa, hau idazteko unean (2023ko otsailean), 3 euro AEBetako 3,30 dolar (USD) inguru dira."}, {"source": "openassistant", "language": "eu", "instruction_id": "41d1b5ba-bae1-4afe-98ec-c9a8370d900e", "instruction": "Nork idatzi zuen \"Don Quixote de la Mancha\" lana?", "output": " On Kixote Mantxakoa  ( Don Quijote de la Mancha , gazteleraz), Miguel de Cervantes Saavedra (1547-1616) idatzitako eleberria da. Lan hau, bigarren partearekin batera, idazlearen lan nabarmenenak konsideratzen dira"}, {"source": "openassistant", "language": "eu", "instruction_id": "0d0fa38f-20f8-4940-8375-791568481101", "instruction": "Zein da uraren formula kimikoa?", "output": "Uraren formula kimikoa H2O da. Ur molekula bakoitzak oxigeno atomo bat eta bi hidrogeno atomo ditu."}, {"source": "openassistant", "language": "eu", "instruction_id": "3d6c09b0-f365-4ea4-b21d-b48421c600a8", "instruction": "Nor da \"Cien años de soledad\" eleberriaren egilea?", "output": " Cien años de soledad  eleberriaren egilea Gabriel García Márquez da, idazle kolonbiar ezaguna. Liburua 1967an argitaratu zen, eta egileak 1982an Literaturako Nobel saria jaso zuen, hein handi batean,  Cien años de soledad  lanari esker."}, {"source": "openassistant", "language": "eu", "instruction_id": "59a70800-4004-4aaf-b44d-5ccc86bf85ea", "instruction": "Zein da zure iritzia herrialdeko egungo politikari buruz?", "output": "Asistente birtuala naiz eta ez da egokia gai horiei buruzko informaziorik ematea. Arriskutsua izango litzateke honelako sistema batek iritzi sesgatu bat ematea errealiate objektiboa balitz bezala."}, {"source": "openassistant", "language": "eu", "instruction_id": "38aa080f-abca-40b2-a1fb-b1fe24e286b1", "instruction": "Zein da pisua modu osasungarrian galtzeko modurik onena?", "output": "Pisua modu osasungarrian galtzeko modurik onena da ikuspegi orekatu eta iraunkor baten bidez, elikadura osasungarria eta ariketa erregularra konbinatuz. Hona hemen hori lortzeko aholku batzuk:\n\n1-Elikadura orekatua: Saia zaitez elikagai osasungarrien barietate bat jaten, fruta, barazki, gihar proteina, ale integral eta koipe osasungarriak barne. Saihestu elikagai prozesatuak, azukre erantsiak eta koipe aseak.\n\n2-Kontrolatu zatiak: Ziurtatu zure janarien zatiak kontrolatzen dituzula eta saiatu ez jaten beteegi sentitu arte.\n\n3-Egin ariketa erregularki: Saiatu ariketa fisikoa egiten gutxienez 30 minutu egunean, 5 egun astean. Gustuko duzun edozein jarduera hauta dezakezu, hala nola oinez ibiltzea, korrika egitea, igeri egitea, bizikletaz joatea, eta abar.\n\n4-Edan nahikoa ur: Egunean zehar ur nahikoa edan hidratatuta mantentzeko eta gosea kontrolatzen laguntzeko.\n\n5-Ondo lo egin dezagun: Garrantzitsua da behar adina lo egitea gure gorputza behar bezala osatu eta funtziona dezan. Saia zaitez gauez gutxienez 7-9 orduz lo egiten.\n\n6-Bilatu laguntza: Zure osasun- eta ongizate-helburuak partekatzen dituen lagun- edo familia-talde batez inguratzea baliagarria izan daiteke.\n\nGogoratu pisua modu osasungarrian galtzeak denbora eta pazientzia eskatzen dituela, eta, beraz, garrantzitsua da pazientea izatea eta oztopoen aurrean ez desanimatzea. Zure osasunari buruzko zalantzak edo kezkak badituzu, ziurtatu osasun-arloko profesional batekin hitz egiten duzula."}, {"source": "openassistant", "language": "eu", "instruction_id": "79eecb9c-a1d0-4fde-93a5-95a5f47be4af", "instruction": "Nola jar dezaket Android telefonoa euskaraz?", "output": "Android gailuaren hizkuntza euskarara aldatzeko, jarraitu urrats hauek:\n\n1-Ireki  Ezarpenak  aplikazioa zure gailuan.\n\n2-Hautatu  Hizkuntza eta teklatua .\n\n3- Hizkuntza  atalean, hautatu  Euskara .\n\n4-Hizkuntza erabilgarrien zerrendan euskararik aurkitzen ez baduzu, jo  Hizkuntza gehiago  eta bilatu  Euskara  zerrendan.\n\n5-Euskara hautatu ondoren, sistemak automatikoki deskargatu eta instalatuko du.\n\n6-Hasi berriro zure gailua, aldaketek eragina izan dezaten.\n\n7-Berrabiarazi ondoren, sistema eragilea eta aplikazio gehienak euskaraz erakutsiko dira.\n\nInformazio hau zuretzat baliagarria izatea espero dut. Zorte on!"}, {"source": "openassistant", "language": "eu", "instruction_id": "b7f56318-ef29-4334-814c-98c21714c3bf", "instruction": "Zein da Euskal Herriko mendi altuena?", "output": "Hiru Erregeen Mahaia (2446m) Nafarroako eta Euskal Herriko sabaia izateagatik da ezaguna, Nafarroako eta Aragoiko erresumek bat egiten duten tokian kokatua dago, Ansó (Huesca) eta Erronkari (Nafarroa) ibarren mugetan."}, {"source": "openassistant", "language": "eu", "instruction_id": "3b6d55b6-4a3c-4ef7-a7c6-f5831beb6c5a", "instruction": "Zerk eragin zuen Espainiako Gerra Zibila?", "output": "Espainiako Gerra Zibila (1936-1939) eragin zuen gertakaria 1936ko uztailaren 18ko altxamendu militarra izan zen. Militar kontserbadore talde batek estatu-kolpea eman zuen, Bigarren Errepublikako gobernuaren aurka zeuden Espainiako gizarteko sektoreek babestua.\n\nEstatu-kolpeak porrot egin zuenez, herrialdea bitan zatitu zen. Espainiako eskualde batzuetan herritarrak Bigarren Errepublikako gobernu legitimoa defendatzeko mobilizatu ziren, eta horrek gerra zibila eragin zuen, hiru urtez luzatu zena. \n\nHorrenbestez, 1936ko uztailaren 18ko estatu-kolpea izan zen faktore garrantzitsuena Espainiako Gerra Zibilaren hasieran, garaiko Espainiako gizartean polarizazioa eta indarkeria eragiten lagundu zuten beste faktore politiko, ekonomiko eta sozial batzuekin batera."}, {"source": "openassistant", "language": "eu", "instruction_id": "27c0b970-e87b-4efe-8248-420d9a37d26a", "instruction": "Irakurri dut zu bezalako asistenteek oinarrian hizkuntza eredu bat dutela. Azal dezakezu nola funtzionatzen duen hizkuntza eredu batek?", "output": "Hizkuntza ereduek neurona sareetan oinarritutako teknologia darabilte, transformers arkitektura zehazki. Sinpleki azalduta, eredu matematiko hauek, testu batean hurrengo hitz probableena edo hutsune bati dagokion hitza zein izango den aurreikusteko gai dira, inguruan dagoeneko dituzten hitzetan arreta jarriz. Horretarako gizakiok hizkuntzak ikasteko egin ohi ditugun hutsuneak betetzeko ariketen pareko zerbait egiten da, hizkuntza eredua entrenatzeko ordenagailuari milioika testu eta adibide emanda."}, {"source": "openassistant", "language": "eu", "instruction_id": "7f1de64f-f87e-48d9-a351-e39c444fe47b", "instruction": "Nola ekidin ditzazket eserita lan egitearen ondorio txarrak?", "output": "Denbora luzez eserita lan egitearen ondorio negatiboak prebenitzeko hainbat modu daude:\n\n1. Egin atseden erregularrak: Gutxienez orduro 5-10 minutu eman, luzatzen, ibiltzen edo ariketa leunak egiten.\n2. Erabili aulki eta idazmahai ergonomiko bat: zure neurrietara eta jarrerara egokitzen diren aulkiak eta idazmahaiak lepoko, bizkarreko eta sorbaldetako tentsioa murrizten lagunduko dizute.\n3. Jarrera egokia izan: Eserita zauden bitartean, ziurtatu jarrera zuzena eta ergonomikoa duzula. Sorbaldak erlaxatuta izatea, bizkarra zuzen eta oinak lurrean jarrita.\n4. Egin luzatze-ariketak: Sartu luzatze-ariketak zure eguneroko errutinan, zure muskuluak indartzeko eta lesioak prebenitzeko.\n5. Erabili alfonbratxo antifatiga bat: Alfonbratxo antifatiga batek hanketan eta oinetan nekea eta tentsioa murrizten laguntzen du.\n6. Hartu atsedenaldi bisualak: Begiratu noizean behin pantailatik urrun eta egin begietako nekea prebenitzeko ikus-atseden bat.\n7. Egin ariketa erregulartasunez: Aktibo mantentzea eta ariketa erregularrak egitea lagungarria da zure giharrak indartzeko eta zure jarrera hobetzeko.\n\nGarrantzitsua da kontuan hartzea funtsezkoa dela aholku horiek konbinatzea eserita lan egitearen ondorio negatiboak prebenitzeko. Mina edo deserosotasuna sentitzen baduzu, hitz egin osasuneko profesional batekin tratamendu egokia lortzeko."}, {"source": "openassistant", "language": "eu", "instruction_id": "8b765d15-acc3-4c7c-8264-125f56af0ea1", "instruction": "Zer egin behar dut BakQ ziurtagiria lortzeko?", "output": "BakQ ziurtagiria eskatzeko, urrats hauek eman behar dituzu:\n\n1. Sartu Eusko Jaurlaritzaren web-orrian: https://www.euskadi.eus /\n\n2. Menu nagusian, hautatu  Izapideak eta zerbitzuak  eta gero  Administrazio elektronikoa .\n\n3. Hautatu  BakQ ziurtagiri digitala lortzea .\n\n4. Bete ziurtagiria lortzeko jarraibideak, zure ordenagailuan beharrezko softwarea deskargatzea eta instalatzea barne, eta jarraitu nortasuna baliozkotzeko prozesuaren urratsak.\n\n5. Behin BakQ ziurtagiria lortuta, Eusko Jaurlaritzak eta beste administrazio publiko batzuek eskaintzen dituzten zerbitzu elektroniko gehienetan modu seguruan identifikatzeko erabili ahal izango duzu.\n\nInformazio hau baliagarria izatea espero dut. Laguntza gehiago behar baduzu, galdetu zalantzarik gabe."}, {"source": "openassistant", "language": "eu", "instruction_id": "688a01f2-ced8-492c-b664-9d2a52779cf4", "instruction": "Jainkoa existitzen da?", "output": "Ikuspegi filosofiko eta zientifiko hutsetik, ez dago ebidentzia eztabaidaezinik Jainkoaren existentzia froga dezakeenik. Jainkoaren existentzia fede kontua da eta filosofo, teologo eta zientzialariek mendeetan zehar eztabaidagai izan duten gaia da.\n\nErlijio eta tradizio asko daude izaki goren baten edo zenbait izaki gorenen existentzia irakasten dutenak, baina sinesmen horiek errebelazio edo esperientzia izpiritualetan oinarritzen dira, ez froga enpirikoetan. Beraz, Jaungoikoaren existentzia hainbat ikuspegitatik landu daiteke eta era desberdinetan uler daiteke, pertsona bakoitzaren erlijio, kultura eta sinesmen indibidualen arabera.\n\nLaburbilduz, Jaungoikoaren existentzia mendeetan zehar eztabaidagaia izan da eta ziurrenik etorkizunean ere horrela izango da."}, {"source": "openassistant", "language": "eu", "instruction_id": "cb8c2514-d357-4c7e-9eeb-8c0c3c00dcd3", "instruction": "Zenbat biztanle ditu Tolosak?", "output": "2022ko datuen arabera, Tolosak 19.886 biztanle ditu"}, {"source": "openassistant", "language": "eu", "instruction_id": "7f81a7f2-24bc-496a-956c-ac14bdde4ff5", "instruction": "Oso triste nago. Ez dakit zer gertatzen zaidan baina ez dut ohetik altxatzeko gogorik", "output": "Chatbot soil bat naizenez, ez naiz ausartzen medikuntza ikuspegi batekin mintzatzen. Alabaina, kontuan izan behar zenuke tristura eta ohetik altxatzeko gogo edo indar falta arrazoi fisiko edo mental askoren ondorio izan daitekeela; besteak beste, anemia bat izatea edo depresio baten atarian egotea. \n\nAnemia odolaren egoera berezia da, hematien edota hemoglobinaren urritasuna ezaugarri duena. Anemia dagoenean odolak oxigenoa garraiatzeko duen gaitasuna murrizturik dago eta, ondorioz, gorputzeko ehunek eta organoek ohi baino oxigeno gutxiago jasotzen dute. Anemiaren sintomarik ohikoenak, oro har, ahulezia eta nekea dira, konortea galtzea edo zorabioak, zurbiltasuna, arnasestua eta palpitazioak (edo bihotz-taupada bizkorrak).\n\nDepresioa, berriz, gaixotasun psikiatriko bat da, ezaugarri nagusitzat tristura, adoregabezia edo erorialdi-egoera sakon iraunkorra duena. Euskal Herrian, lehen mailako asistentziako medikuaren kontsultatik pasatzen diren 5 pazienteetatik batek depresio-koadroa dauka.\n\nAgian hobe duzu medikuarekin hitzordu bat hartzea, zure egoeraren azterketa sakon bat egin dezan."}, {"source": "openassistant", "language": "eu", "instruction_id": "71e15300-1105-48b4-81cb-a7fcc2e2a5b5", "instruction": "Zerk eragin zuen Lehen Mundu Gerra?", "output": "Lehen Mundu Gerra hainbat hamarkadatan pilatu ziren faktore politiko, ekonomiko eta sozial konplexuek eragin zuten.\n\nEuropan garatutako aliantza izan zen gerrari lagundu zion faktore nagusietako bat. Europako potentziak aliantza militarretan bildu ziren, eta haietako bati eraso eginez gero, aliatuek beren defentsan parte hartzeko konpromisoa hartu zuten. Horrek esan nahi zuen gerra bat Europako puntu batean lehertu bazen, litekeena zela berehala zabaltzea kontinenteko beste leku batzuetara.\n\nGainera, lurralde eta ekonomia-tentsioak zeuden Europako potentzien artean, eta, ondorioz, gatazkak sortu ziren, eta haien arteko lehia areagotzen ari zen. Europako herrialdeak ere mundu osoko baliabideak eta merkatuak lortzeko lehian ari ziren, eta horrek tentsioa eta gatazka-arriskua areagotzen zituen.\n\nFrantzisko Fernando artxiduke austrohungaroaren hilketa, Sarajevon (Bosnia), 1914ko ekainean, izan zen gerra piztu zuena. Merkataritza-Hungaria, Alemaniak babestuta, Serbiari gerra deklaratu zion, eta horrek aliantza militarren gatazkan sartu eta Lehen Mundu Gerra piztu zuen.\n\nLaburbilduz, Lehen Mundu Gerra hainbat faktoreren konbinazioak eragin zuen: Europako aliantza-sistema, lurralde- eta ekonomia-tentsioak eta Australiako artxidukearen hilketa."}, {"source": "openassistant", "language": "eu", "instruction_id": "446bdb4d-1e7d-4ccf-aed5-d3e86909d22a", "instruction": "Nork irabazi zuen 2021eko Bertsolari Txapelketa Nagusia? Eta zein izan ziren 8 finalistak?", "output": "Bertsolari Txapelketa Nagusia lau urtetik behin jokatzen den bertsolari txapelketa da, baina covid pandemia zela eta,  2021ean jokatu behar zen txapelketa atzeratu eta 2022. urtean jokatu zen.\n\nHori dela eta, 2022ko udazkenean hasi eta Nafarroa Arenan abenduaren 18an amaitu zen Bertsolari Txapelketa Nagusiaren datuak emango dizkizut.\n\nHauek dira 2022. urteko finalistak eta irabazlea:\n\nIrabazlea: Maialen Lujanbio Zugasti\n\nFinalistak:\n\n1) Maialen Lujanbio Zugasti\n2) Amets Arzallus Antia\n3) Aitor Mendiluze Gonzalez\n4) Sustrai Colina Akordarrementeria\n5) Alaia Martin Etxebeste\n6) Beñat Gaztelumendi Arandia\n7) Nerea Ibarzabal Salegi\n8) Joanes Illarregi Marzol"}, {"source": "openassistant", "language": "eu", "instruction_id": "ccfc2f45-e223-44d7-8c95-b3db33bfe084", "instruction": "Nola ikazi dezaket aditzak? Oso zailak iruditzen zaizkit.", "output": "Euskarazko aditzak deklinatzen ikasteko taulak eskuragarri [1] dituzu. Bestalde, joku bidez ikasteko ere badituzu beste mota bateko webguneak [2]\n\nKuraia on! Seguru lortuko duzula.\n\n1: https://www.euskaltzaindia.eus/index.php?option=com_ebe&view=bilaketa&task=pdf&Itemid=1161&atala=deklinabide-taulak\n2: https://www.aditzak.eus"}, {"source": "openassistant", "language": "eu", "instruction_id": "d2b474cd-e224-448c-93ea-df981b2f98f6", "instruction": "Noiz sortu zen Facebook?", "output": "2004ko otsailaren 4an sortu zuen Mark Zuckerberg-ek"}, {"source": "openassistant", "language": "eu", "instruction_id": "201af5a1-43d8-464b-9543-34770f87ae3a", "instruction": "Nola molda naiteke estresarekin nire lanean?", "output": "Jarraian, zure laneko estresari aurre egiteko ideia batzuk aurkeztuko dizkizut:\n\n1. Identifikatu zerk eragiten dizun estresa: Identifikatu zure lanean estresik handiena sortzen dizuten egoerak edo zereginak, eta saiatu horiek aldatzen edo, ahal bada, egokitzen.\n\n2. Antolatu zure denbora: Lehenetsi zure zereginak eta antolatu zure lan-denbora modu eraginkorrean, lana pilatzea saihesteko eta presiopean lan egin behar izateko.\n\n2. Ikasi ezetz esaten: Esan beldurrik gabe ezetz, zure erantzukizunak ez diren edo zure lan-karga gainditzen duten zeregin gehigarriei.\n\n3. Laguntza eskatu eta onartu: Zeregin edo erantzukizun gehiegi badituzu, ikasi horietako batzuk zure lankide batzuen esku uzten.\n\n4. Egin kirola: Ariketa fisikoak pilatutako estresa askatzen eta zure aldartea hobetzen lagun diezazuke.\n\n5. Erlaxazio teknikak probatu, hala nola meditazioa, yoga edo arnasketa sakona estresa eta antsietatea murrizteko.\n\n6. Bilatu laguntza: Hitz egin zure lankideekin, senideekin edo gertuko lagunekin zure kezkei eta estresari buruz. Batzuetan, horri buruz hitz egiteak tentsioa arintzen lagun dezake.\n\n7. Bilatu laguntza profesionala: Estresak bere horretan jarraitzen badu eta zure osasun fisiko edo mentalari eragiten badio, jo ezazu psikologo edo terapeuta batengana, estresarekin modu eraginkorrean moldatzen laguntzeko."}, {"source": "openassistant", "language": "eu", "instruction_id": "0e18fc18-c0fd-44ad-a764-549541c6f98e", "instruction": "Zenbat arraultza jan daitezke astean?", "output": "Galdera honi erantzun zuzena emateko, testuinguruari buruz informazio gehiago jakin beharko nuke. Hori dela eta, osasungiroko profesional bati galdetzea aholkatuko nizuke.\n\nBehin hau esanda, zientzilari eta espezialisten arabera, astean 7 eta 18 arraultza jan ditzake pertsona osasuntsu batek osasuna arriskatu gabe. Kolesterol altua duten pertsonek astean hiru edo lau arraultza jan beharlo lituzke.\n\nDena dela, berriro ere profesional bati galdetzea da nire gomendioa."}, {"source": "openassistant", "language": "eu", "instruction_id": "0fef09eb-1f8d-4320-b414-5fc8fc2caedc", "instruction": "Funtzioren bat izan al zuen inoiz gizakien apendizeak?", "output": "Bai, uste da apendizeak funtzio bat izan zuela iraganean, nahiz eta gaur egun ez den funtsezkotzat jotzen gizakiaren biziraupenerako. Apendizea, heste mehe eta lodia elkartzen diren lekuan dagoen zaku txiki bat da, eta bere funtzio zehatza ez dago guztiz argi.\n\nTeoria batek dio apendizea baliagarria izan zitekeela landareetan oinarritutako dieta bat kontsumitzen zuten arbasoentzat, zelulosa digeritzeko organo gehigarri bat behar bait zuten. Landare-zuntzak digestionatzen laguntzen zuten hesteetako bakteria onuragarrien gordailu gisa jardun zezakeen  apendizeak.\n\nBeste teoria bat da eranskina sistema immunologikoaren parte  dela eta hesteetako infekzioei aurre egiten lagun dezakeela. Hala ere, teoria hori ez du ebidentzia zientifikoak erabat babesten.\n\nApendizeak gaur egun funtzio garrantzitsurik ez duela dirudien arren, haren hanturak edo infekzioak apendizitisa deituriko afekzio bat eragin dezakete, eta potentzialki hilgarria izan daiteke garaiz tratatzen ez bada. Kasu horietan, beharrezkoa da eranskina kirurgikoki erauztea."}, {"source": "openassistant", "language": "eu", "instruction_id": "f2c79406-b6f4-406c-9feb-88fd8bef58e5", "instruction": "Euskal Herriko zein hirik ditu biztanle gehien?", "output": "Bilbo da Euskal Herriko biztanle gehien dituen hiria. 343.000 biztanle inguru 2016ko datu ofizialen arabera."}, {"source": "openassistant", "language": "eu", "instruction_id": "029d43c6-a8a9-4285-acc9-bb742043eaa3", "instruction": "Deskribatu leku magiko eta misteriotsu bat", "output": "Leku magiko eta misteriotsu bat baso sorgindua izan liteke. Zuhaiztiaren erdian, soilgune bat dago, non iturri kristalino bat emeki gorgoratzen den. Airea lore eta basa-belarren usainez beteta dago. Batzuetan, xuxurlak eta barre leunak entzun daitezke distantzian, baina bat hurbiltzen denean, amets bat balitz bezala desagertzen dira.\n\nSoilgunearen erdian zuhaitz erraldoi bat dago, hain enbor zabalarekin, non babesleku gisa erabil daitekeen. Hostoak berde distiratsuak ditu, barrutik argituta daudela ematen du. Zuhaitzaren oinarrira doan harrizko bide bat dago. Bertan, azalean ate bat dago zizelkatuta.\n\nInork ez daki zer dagoen atearen atzean, baina zurrumurruek diote izaki arrotz eta miresgarriz betetako mundu magikoa dela. Hala ere, badira mundu horretan sartzen direnak inoiz berriro irteten ez direla ziurtatzen dutenak ere.\n\nLeku magiko eta misteriotsu hau misterioz eta liluraz beteriko lekua da, eta abentura eta aurkikuntzen bila dabiltzanak erakartzen ditu. Baina zuhurtzia eta errespetua ere eragiten ditu, inork ez baitaki benetan zer aurki dezakeen han."}, {"source": "openassistant", "language": "eu", "instruction_id": "1b5ab086-1e5c-4915-891b-caefcee1ff30", "instruction": "Idatzi umeentzako txiste bat", "output": "Bi neskatxa gazte, apain eta lirain, txakur txiki polit bat berekin zutela zihoazen.\n\nPernandok ikusi zituen, ta esan zien:\n\n—Horixe da txakurtxo polita... zer izen du?\n\n—Pitxita.\n\n—Pitxita? Eta putzik egiten al du ipurdia itxita?"}, {"source": "openassistant", "language": "eu", "instruction_id": "9e607d39-2300-4902-8b61-26e55c49da45", "instruction": "Idatzi elkarrizketa bat Donald Trump eta Donald ahatearen artean", "output": "Donald trump eta Donald ahateak ez dute zerikusirik beraien artean. Donald ahatea marrazki bizidunetan azaldu izan den ahate bat da eta Donald Trump, berriz, orain dela urte batzuk Ameriketako Estatu Batuetako lehendakaria izan zen"}, {"source": "openassistant", "language": "eu", "instruction_id": "d1737c73-b29a-4a0c-9fb5-1b6eb6b7fa63", "instruction": "Nor izan zen Estatu Batuetako lehen presidentea?", "output": "Estatu Batuetako presidentea George Washington izan zen.\n\nGeorge Washington (1732ko otsailaren 22a – 1799ko abenduaren 14a) Ameriketako Estatu Batuetako armadako buruzagia izan zen Independentzia Gerran (1775-1783) eta, Britainia Handiari gailendu ostean, Estatu Batuetako (AEBetako) lehen presidentea izan zen zortzi urtez (1789-1797)."}, {"source": "openassistant", "language": "eu", "instruction_id": "808b51d7-e5cb-41c9-8d6b-b1ac0459e9c1", "instruction": "Nola idazten da 2023 zenbaki erromatarrekin?", "output": "2023 zenbaki erromatarretan MMXXIII idazten da. \nZenbaki erromaterretan M hizkiak milakoak adierazten ditu, X hizkiak hamarrekoak eta I hizkiak batekoak, beraz MMXXIII 2023ren baliokidea da."}, {"source": "openassistant", "language": "eu", "instruction_id": "e6c34339-2cc4-4d37-9f30-33f087f75b5c", "instruction": "Nor izan zen Platon?", "output": "Platon Antzinako Greziako filosofoa izan zen. Sokratesen ikasle eta Aristotelesen maisu izan zen. Atenasko Akademia sortu zuen, mendebaldeko goi-mailako irakaskuntzako lehen erakundeetariko bat. Testu filosofiko ugari idatzi zituen, besteak beste,  Errepublika  eta  Oturuntza ."}, {"source": "openassistant", "language": "eu", "instruction_id": "0cd86305-1deb-4b9c-b687-54089f3ca9a0", "instruction": "Ikasgelan lantzeko 200 hitz inguruko testu bat presta iezadazu", "output": "Gaur egungo munduan, gero eta garrantzitsuagoa da inguruko aldaketetara eta erronketara egokitzea ahalbidetuko duten trebetasunak garatzea. Ildo horretan, etengabeko ikaskuntza funtsezko tresna bihurtu da arrakasta pertsonala eta profesionala lortzeko.\n\nEtengabeko ikaskuntza bizitzan zehar ezagutza eta trebetasun berriak eskuratzeko beti prest egoteari deritzo. Horrek esan nahi du gai berriak aztertzeko, gauzak egiteko modu berriak aurkitzeko eta feedbacka hobetzeko aukera gisa onartzeko prestasuna dagoela.\n\nEtengabe ikasteko jarrera hori hainbat modutan gauza daiteke. Horietako bat hezkuntza formalaren bidez egitea da, eta ezagutza espezifikoak eskuratzeko aukera ematen duten ikastaro, tailer edo ikasketa-programetara joanez. Beste modu bat hezkuntza ez-formalaren bidez da; besteak beste, irakurketa, jarduera fisikoa egitea edo eztabaida-taldeetan parte hartzea.\n\nEtengabeko ikaskuntza trebetasun eta ezagutza desberdinak dituzten pertsonekin elkarreraginez ere susta daiteke, eta horrek ikuspegi berriak eta ikaskuntza baliotsuak ekar ditzake.\n\nLaburbilduz, etengabeko ikaskuntza funtsezkoa da gaur egungo munduan, berrikuntza eta aldaketak erritmo azkarrean gertatzen baitira. Bizitzan zehar ezagutza eta trebetasun berriak eskuratzeko prestasunari esker, pertsonak hobeto prestatuta egon daitezke erronkei aurre egiteko eta beren bizitza pertsonal eta profesionaletan arrakasta lortzeko."}, {"source": "openassistant", "language": "eu", "instruction_id": "424b00a2-3a5f-4303-94bf-a411a5a66415", "instruction": "Nor izan zen espaziora igo zen lehen gizakia?", "output": "Espaziora bidaiatu zuen lehen gizakia Yuri Gagarin kosmonauta sobietarra izan zen. 1961eko apirilaren 12an Lurraren inguruan orbita-hegaldia egin zuen."}, {"source": "openassistant", "language": "eu", "instruction_id": "a8de1a74-5516-455c-bf1f-da25b2f769ad", "instruction": "Non dago Maule?", "output": "Maule Zuberoan dago, Euskal Herriaren ipar-ekialdean. Zuberoako hiriburu historikoa da. 1841eko martxoaren 19an, Lextarrerekin elkartu eta Maule-Lextarre udalerria osatu zuten. Iparraldean, Ainharbe, Bildoze-Onizepea eta Sohüta udalerriak ditu; ekialdean Sohüta eta Arrokiaga; hegoaldean, Garindaine, Gotaine-Irabarne eta Arrokiaga; eta, mendebalean, Ainharbe eta Garindaine.\nGaur egun, Frantziako estatuan, Pirinio Atlantikoen departamenduan dago, Akitania Berria eskualdean."}, {"source": "openassistant", "language": "eu", "instruction_id": "2e934881-260c-4a6c-8f09-66e0312f84ac", "instruction": "Nortzuk ziren Harry Potteren gurasoak?", "output": "Harry Potterren gurasoak James eta Lily Potter dira. Biak ziren Gryffindorreko ikasleak Hogwarts eskolan eta Phoenixeko Ordenako kideak ziren. Lord Voldemortek hil zituen biak Halloween-en 1981ean, beren seme txikia babesten saiatzen ari zirela."}, {"source": "openassistant", "language": "eu", "instruction_id": "d3946880-4402-42a8-8a9e-6dab5efa787f", "instruction": "Nork jarri zion ahotsa Dragoi Bolako Vegetari euskaraz? eta Japonieraz nork bikoiztu zuen?", "output": "Dragoi bolaren aurreneko denboraldian ez da Vegeta agertzen, baina Dragoi bola Z tik aurrera Vegetaren euskarazko ahotsa Felix Arkarazo itzultzaile eta aktoreak jarri zuen. Japonieraz berriz, Ryō Horikawa bikoizketa aktoreak jarri zuen."}]